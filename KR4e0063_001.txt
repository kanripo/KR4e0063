# -*- mode: mandoku-view; -*-
#+TITLE: 海叟集
#+DATE: 2015-08-25 00:18:02.917052
#+PROPERTY: ID KR4e0063
#+PROPERTY: BASEEDITION WYG    
#+PROPERTY: JUAN 卷一
<pb:KR4e0063_WYG_001-1a>¶
欽定四庫全書¶
　海叟集巻一¶
　　　　　　　　　　　　明　袁凱　撰¶
　琴操¶
　　莘野操¶
黍苖之芃芃兮資雨露之功終嵗在𤱶畝兮豐年之可¶
望堯舜去我兮日逺而心傷夏王有道兮吾於此而徜¶
徉¶
<pb:KR4e0063_WYG_001-1b>¶
　　傅巖操¶
日之將出兮余趨乎築之所杵丁丁而不息兮汗淫淫¶
之如雨日既入而始休兮飯麤糲而不飽(叶/補)嗚呼其命¶
兮余何辭乎此苦¶
　　陋巷操¶
父之生我兮斯為人類師之教我兮庶斯名之無愧簞¶
有食兮瓢有飲人惟我憂兮我樂滋甚¶
　　渭濱操¶
<pb:KR4e0063_WYG_001-2a>¶
渭之岸盤盤兮其流湯湯我居其下兮於今㡬霜朝飲¶
其水兮莫食其鯉與魴我日斯邁兮於余心以何傷¶
　　負米操¶
路之遥遥兮實百其止以兒視之不逾尺只道路豈不¶
逺兮我親實餒親之餒兮兒安得止親食飽兮兒心安¶
兒勞悴兮親胡為歡¶
　樂府¶
　　門有車馬客行(客作/路誤)¶
<pb:KR4e0063_WYG_001-2b>¶
主人堂上坐門前車馬來車馬一何廣逺近生塵埃好¶
客不厭多惡客何為乎寄言主人道結客毋(一作/何)　草草¶
　　江南曲(集無/曲字)¶
江南好流水中有鯉魚與雁鳬汝出取魚與雁鳬養我¶
堂上姑姑今年老鵶聲嗚嗚聲嗚嗚良可哀生而不能養¶
死當何時回死而不回嗚嗚良可哀¶
　　短歌行¶
昨日舊榖没今日新穀升壮年不肯(一作/閒)　住衰年日憑¶
<pb:KR4e0063_WYG_001-3a>¶
陵日月行於天江河行於海海水不復回日月肯相待¶
日月不相待自古皆死亡死亡不能免安有却老方仙¶
人鄭伯僑於今在何方爾骨茍未朽螻螘生肝腸獨有¶
令名士可以慰情傷¶
　　雞鳴行(集無/行字)¶
雞鳴雙户間行人出門闌出門一何易入門一何難君¶
今逺行地妾欲置㣲意燕趙尚豪俠殺人為意氣鄒魯¶
多儒生彬彬守經義臨岐不感慨自古稱為明送子渉¶
<pb:KR4e0063_WYG_001-3b>¶
逺逰聼我雞鳴行¶
　　紫騮馬¶
君騎紫騮馬逺上燕山去老母倚門啼淚濕門前路淚¶
亦何時乾馬去無回歩前月附書還致身在郎署月賜¶
既已多取得尚書女身榮自可樂母死無人顧多謝隣¶
里人将錢治墳墓¶
　　従軍行¶
烽火塞上來發卒備行伍翩翩長安兒力未勝弓弩幸¶
<pb:KR4e0063_WYG_001-4a>¶
䝉車騎念出入在幕府風烟一朝息歸来受茅土翻笑¶
李将軍血戰自辛苦¶
　　獨漉篇¶
仰天天無窮俯地地無垠天地自無盡誰為百年人百¶
年之中人復能㡬汝不成人憂我父母¶
　　雨雪(一作苦/寒行)¶
雨雪雨雪凄風如刀我行中野而無緼袍我寒我飢誰¶
復我知四無人聲但聞熊羆熊欲攫我羆復敓我我身¶
<pb:KR4e0063_WYG_001-4b>¶
煢煢進退不可進固難矣退亦何止還望舊鄉逺隔江¶
海江波湯湯海波洋洋我思我鄉死也可忘¶
　　芳樹¶
芳樹生後園棘生芳樹傍蟲來齧樹根終也被棘傷棘¶
傷蟲即死樹葉自芬芳忠賢在君側四境敢陸梁不獨¶
君與臣亦有弟與兄兄弟宜相近不宜逺相忘相忘亦¶
何難外侮不可當君看芳樹辭辭短義則長¶
　　估客樂¶
<pb:KR4e0063_WYG_001-5a>¶
大船峩峩來小船蔽江下借問是阿誰云是襄陽估襲¶
輕貨走四方衣美錦食稻粱可憐江南農無老與少終¶
嵗力耕不得一飽¶
　　銅雀妓¶
流塵拂還集粻糒儼然陳歌吹自朝暮君王寧復聞松¶
柏有時摧妾非百年人願為陵上土嵗久得相親¶
　　楊白花¶
楊白花飛入深宫裏宛轉房櫳間誰能復禁爾胡為髙¶
<pb:KR4e0063_WYG_001-5b>¶
飛渡江水江水在天(一作/本無)涯楊花去不歸安得楊花作¶
楊樹種向深宫飛不去¶
　　逰子吟¶
遊子行萬里母心亦如之陸行有虎豹水行有蛟螭盜¶
賊凌寡弱風露乗寒飢誰云髙堂安中有萬險危寄言¶
里中子親在勿逺離(詩品張東海云景文作遊子吟謂/逰子行萬里母心亦如之盖欲人)¶
(子體親之心以自保甚/有補於世教談者尚之)¶
　四言古詩¶
<pb:KR4e0063_WYG_001-6a>¶
　　荒園¶
莽莽荒園隂隂霧霾薙以灌木帶以蒿萊鼷鼠踸踔鴟¶
鴞嘯哀中有一士憔悴形骸三世不顯終身無媒冠裳¶
綻裂毛髪毰毸食無餘糝室有浮埃朝飡井李夕䕃園¶
枝亦(一作/爰)有琴冊咏歌喧豗亦有流泉載沿載洄豈不¶
辛苦聊用徘徊昊天賦命如彼之材卑不可抗髙其能¶
摧貴賤賢愚孰能遷推尼父天縱回亦竒材厄陳屢空¶
曾無歎唉(一作/嗟)明明聖軌烈烈髙懷景行先哲敢不欽¶
<pb:KR4e0063_WYG_001-6b>¶
哉¶
　　蔣氏夀萱堂¶
湜湜黄河東流為莆維莆之陽季碩氏居維季碩氏夙¶
失其怙母氏是拊是復是顧是乳是哺燥濕易處不敢¶
笑語不敢恐懼母也勞苦既長而教出就扵校復因復¶
好克荷克紹母也其老嗟嗟我母如彼昊天何以報之¶
維以永年&KR0177;&KR0177;芳草樹之於隂翼翼髙堂匪髙且深維¶
此芳草其氣揚揚母氏覯止其憂乃忘既忘其憂其樂¶
<pb:KR4e0063_WYG_001-7a>¶
悠悠無有灾咎維康維夀其夀維何如山如河不竭不¶
磨寢食具(一作/且)宜(叶/)水有逰鯉陸有秔米烹炙淅洗甘¶
膏(去/聲)&KR0949;瀡酌此春醴於堂之北於堂之北旦旦若是曷¶
其有既我歌我詩置之於楣告爾後来告爾後来季也¶
可儀¶
　　陶節婦詩¶
維費榮敏江夏啓封何以世家户侯縣公抑抑節婦實¶
維其孫始由舊姻遂此新婚翁亦大族内外百口爰覿¶
<pb:KR4e0063_WYG_001-7b>¶
令儀具曰賢婦其賢維何孝扵姑嫜凡百之為敬恭是¶
将夫良妻柔敬之如賓雍雍閨門曾無間言姻親之間¶
嵗時問遺榛栗棗修罔敢遺隨孰司其權降此後灾昔¶
如雨(一作/兩)龍相随以飛如何中途羽翼忽乖又如黄鵠¶
雝雝喈喈一失其雄雌将疇依亦既逝矣(一作/止)　家亦¶
毁矣㷀㷀孤嫠将復何倚婉婉弱女索索空宇載枝載¶
梧越此寒暑維此寒暑厥維(一作/實)艱哉人維我憂我寧¶
嘆嗟如彼之白湼亦不緇如彼之堅磨亦不虧蓬首布¶
<pb:KR4e0063_WYG_001-8a>¶
衣多歴年所不懈不怠有進無阻天相厥徳女既有家¶
庶㡬其門不堕以遐昔聞共姜之死靡慝亦有孝婦終¶
養不惑人亦有言千載一時欲知古人視此後來山則¶
有杞隰則有芷温温淑人百福是履我歌此詩可配國¶
風實而不浮觀者是恭¶
　　賦耕隠¶
維古四民次二曰農雖及我私豈忘於公沮溺之徒始¶
為隠淪滔滔不歸乃潔其身温温黄生在彼原畛既耕¶
<pb:KR4e0063_WYG_001-8b>¶
既芸遂名為隠其隠維何無與於世左饘右粥聊以卒¶
嵗人亦有言可仕則仕茍非其時進退由己嗟嗟衆人¶
不惟其危朝趨夕犇終蹈禍機惟生之為彼善於斯悠¶
悠我心樂且無灾¶
　　徐氏建華亭學詩¶
渠渠新學徐卿始作伊誰克完季子仲寛維此新學始¶
亦甚隘爰斤(一作/斥)爰構以就於大其大維何有門言言¶
有堂軒軒有廡騫騫有階平平髙墉連連鑿池濺濺樹¶
<pb:KR4e0063_WYG_001-9a>¶
木芊芊凡民之俊其来如雲小心鞠躬不堕以勤維昔¶
元聖訓言斯明百工居肆匪肆不成嗟嗟爾俊亦既知¶
止豈徒誦言厥有㣲㫖其㫖維何曰仁與義明明仁義¶
不逺甚邇爾求其方先我孝悌維此孝悌為仁之始始¶
於家邦終於四海昔為棫樸今則楩櫧昔為碔砆今焉¶
璠璵是蓄是儲邦家之需嗟嗟爾俊克就兹美誰其始¶
之徐氏父子徐氏父子可謂曰賢我歌我詩刻於學宫¶
(叶/)以告後人以永其傳¶
<pb:KR4e0063_WYG_001-9b>¶
　　賦許思敬真率軒(許作/諸誤)¶
䆳古之初民性質朴不侈不靡燔黍捭豚汙尊抔飲取¶
足而已淳風既漓日趨於卑如彼流水食必方丈噐必¶
雕鏤蕩然無紀其或不然是有後言爭笑迭毁洛河之¶
南大賢是居思整其圮倡為真率以究其源以窒其委¶
真則無偽率則易成亦克為禮惟許敬氏恭儉和易深¶
用仰止大書於家朝夕是瞻庶蹈其軌悠悠之徒既沾¶
既濡曾不知此草木無章發為聲詩敬贊徳美¶
<pb:KR4e0063_WYG_001-10a>¶
　　送貢先生入閩(此首集/不載)¶
日月異行川岳異途嗟嗟我人胡能並居衎衎夫子奕¶
世之儒不耽世華而味道腴伊余後生固陋荒蕪學匪¶
上達質為下愚既䝉不鄙通家視余朝趍函丈夕陪座¶
隅話言諄諄既霑且濡其霑如何如彼時雨膏液滲漉¶
萌芽翹舉庶㡬有成實堅實好如何翩然逺邁於道肅¶
肅王命孰敢後之峨峨閩闗載驅載馳湯湯江流汎汎¶
行舟睘睘僕夫負擔以趨悠悠長林蕭蕭逝波瞻望弗¶
<pb:KR4e0063_WYG_001-10b>¶
及為之奈何昔為長葛松栢是依今為轉蓬蕩然無歸¶
山則有砠河則有渚嗟嗟我人獨行踽踽天髙無窮地¶
長茫茫允矣夫子何時可忘¶
　¶
　¶
　¶
　¶
　海叟集巻一¶
